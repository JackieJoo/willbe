# Ресурс та секція шлях

### Resource path

Ресурс для визначення файлової структури модуля, що містить файлові шлях до файлів. Шляхи розміщаються в секції <code>path</code>.

Ресурс шлях, як й інші види ресурсів можуть мати критеріони, опис та наслідування. В короткій формі запису цей ресурс має лише шлях.

### Приклад

![section.path.png](./Images/section.path.png)

Містить секцію `path` з шляхами `in`, `out`, `toDelete`. `toDelete` в розгорнутому форматі і має поле із описом.

### Поля ресурсів секції `path`

| Поле           | Опис                                        |
|----------------|---------------------------------------------|
| path           | шлях до файлу  |
| description    | опис директорії                             |
| criterion      | умова використання ресурса (див. [критеріон](Criterions.md)) |
| inherit        | наслідування від іншого ресурса   |

### Вбудовані шляхи

Модуль має такі вбудовані шляхи доступні для використання:

- `path::in` - базовий шлях, всі інші відносні шляхи даного модуля вважаються відносними відносно `path::in`. `path::in` є відносним шляхом відносно `path::predefined.dir`. Розробник може задати довільний шлях `path::in` в `will-файлі`. Якщо `in` не вказаний, то `willbe` починає відлік від шляху `path::predefined.dir`.
- `path::out` - директорія куди утиліта покладе `out-will-файл` та інші файли згенеровані при експортуванні модуля. Як і всі інші відносні шляхи `path::out` є відносним відносно шляху `path::in`. Розробник може задати довільний шлях `path::out` в `will-файлі`.
- `path::temp` - файли за цим шляхом видаляються при очистці. Якщо `path::temp` не задано тоді очистка видаляє лише завантажені модулі, `out-will-файл` та згенеровані архіви якщо такі є.
- `path::predefined.will.files` - шлях до `will-файлів`, відносно яких виконується команда. Визначається утилітою при виконанні команди.  
- `path::predefined.dir` - шлях до директорії, з файлами, над якими виконується команда утиліти. Визначається утилітою при виконанні команди.
- `path::predefined.remote` - вказане розробником URL-посилання на віддалений ресурс для завантаження файлів модуля.   
- `path::predefined.local` - вказує на директорію, в яку утиліта помістить завантажені з віддаленого ресурсу файли. Визначається розробником при виконанні завантаження файлів з віддаленого ресурса.  
- `path::predefined.willbe` - вказує на розміщення виконуваного файлу утиліти `willbe`. Не редагується, визначається системою.

### Секція <code>path</code>

Секція містить перелік шляхів модуля для швидкого орієнтування в його файловій структурі.

