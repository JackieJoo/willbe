# Експортування модуля

Експортування модуля для перевикористання його іншим розробником або модулем.

### Поняття експорту модуля

Експорт модуля - особливий вид побудови модульної системи, результатом виконання якої є згенерований `out-will-файл` та, опціонально, архів з файлами модуля. Експортований `out-will-файл` містить повну інформацію про експортований модуль та використовується при імпорті підмодуля. Тому, для слідкування за змінами модуля, при побудові експорту в `will-файлі` обов'язково вказується секція `about` з полями `name` i `version`.  

### Початкова конфігурація

Щоб побудувати експорт модуля:  
- Створіть файл `.will.yml` в директорії `exportSingle`.  
- Створіть файл з назвою `fileToExport.` в цій же директорії.   
  

<details>
  <summary><u>Код файла <code>.will.yml</code></u></summary>

```yaml
about :
  name : exportModule
  description : "To export single file"
  version : 0.0.1

path :
  in : '.'
  out : 'out'
  fileToExport : 'fileToExport'

step  :
  export.single :
    inherit : predefined.export
    export : path::fileToExport
    tar : 0

build :
  export.single :
    criterion :
      default : 1
      export : 1
    steps :
      - export.single
```

</details>
<details>
  <summary><u>Структура модуля</u></summary>

```
exportSingle
     ├── fileToExport
     └── .will.yml

```

</details>

- Відкрийте `.will.yml` в текстовому редакторі та запишіть приведений вище код. 


#### Значення секцій і ресурсів в `will-файлі`

Секція `path` описує карту шляхів модуля для швидкого орієнтування в його структурі.  
`in` - вбудований шлях, відносно якого розташовуються інші шляхи модуля. В лістингу - коренева директорія файла `.will.yml`.  
`out` - вбудований шлях для експортованих `out-will-файлів` відносно шляху `in`.    
`fileToExport` - шлях до файлів експорту вказаний користувачем відносно директорії `in`.  
Крок `export.single` призначений для експорту.  
`inherit` - наслідування вбудованого кроку експортування модуля `predefined.export`.  
`tar` - архівування експортованих файлів (1 - ввімкнене / 0 - вимкнене архівування).  
`export` - шлях до файлу або директорії з файлами для експорту. Використовуйте синтаксис `path::[export.path]` для правильного функціонування утиліти.  
Збірка `export.single`.  
Критеріон `export`, який застосовується окремо від критеріона `default` - звичайний критеріон утиліти `willbe`. У випадку поєднання критеріонів `default` і `export` створюється збірка експорту модуля, що виконується за замовчуванням. Таким чином, в одному `will-файлі` одночасно може вказуватись дві збірки за замовчуванням - побудови і експорту. Запуск експорту за замовчуванням здійснюється фразою `will .export`.  

### Експорт модуля  

<details>
  <summary><u>Вивід команди <code>will .export</code></u></summary>

```
[user@user ~]$ will .export
...
 Exporting export.single
   + Write out will-file /path_to_file/out/exportModule.out.will.yml
   + Exported export.single with 1 files in 0.705s
  Exported export.single in 0.752s
```

</details>
<details>
  <summary><u>Структура модуля після експорту</u></summary>

```
exportSingle
     ├── out
     │    └── exportModule.out.will.yml
     ├── fileToExport
     └── .will.yml

```

</details>

Запустіть експорт модуля - фраза `will .export` в кореневій директорії `.will.yml`.

Після виконання команди утиліта `willbe` згенерувала `exportModule.out.will.yml` за назвою модуля в секції `about` та помістила файл в директорію `out`.

### Підсумок

- Експортовані модулі використовуються для імпорту підмодулів.  
- Критеріон `export` - звичайний критеріон системи, який дозволяє створити збірку експорту модуля за замовчуванням.  

[Наступний туторіал](SubmodulesLocal.md)  
[Повернутись до змісту](../README.md#tutorials)
