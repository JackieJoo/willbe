# Використання вбудованих рефлекторів willbe

В туторіалі показано як використовувати вбудовані рефлектори пакета `willbe`

### Призначення вбудованих рефлекторів
Крім вбудованих кроків пакет `willbe` має вбудовані рефлектори з налаштованими фільтрами. Використання вбудованих рефлекторів позбавляє необхідності прописувати налаштування для стандартних операцій. Всього є три вбудованих рефлектора: `predefined.common`, `predefined.debug` i `predefined.release`.  
Для використання вбудованих рефлекторів в ресурсі потрібно вказати поле `inherit` з обраним рефлектором. Наприклад, щоб підставити фільтри рефлектора `predefined.common` в рефлектор `use.predefined.reflector` запишіть:  

```yaml
reflector : 
    
    use.predefined.reflector :
        inherit : predefined.common

```

Запис потрібно доповнити інформацією щодо директорій, файли яких будуть фільтруватись, критеріонами за необхідністю, додатковими фільтрами, тощо.  

### Властивості вбудованих рефлекторів
Розглянемо властивості вбудованих рефлекторів.
##### Вбудований рефлектор `predefined.common`
Налаштування вбудованого рефлектора:  

```yaml
    src :
      maskAll :
        excludeAny :
          - !!js/regex '/(\W|^)node_modules(\W|$)/'
          - !!js/regex '/\.unique$/'
          - !!js/regex '/\.git$/'
          - !!js/regex '/\.svn$/'
          - !!js/regex '/\.hg$/'
          - !!js/regex '/\.DS_Store$/'
          - !!js/regex '/(^|\/)-/'
          
```

Вбудований рефлектор `predefined.common` виключає зі збірки файли, які мають розширення `.unique`, `,git`, `.svn`, `.hg`, `.DS_Store`, а також файли які починаються зі знаків '/' або '-'. Регулярний вираз '/(\W|^)node_modules(\W|$)/' фільтрує наступні комбінації назви файлів:  
\- 'спеціальний символ (несловесний)' + 'node_modules';
\- 'спеціальний символ (несловесний)' + 'node_modules' + 'спеціальний символ (несловесний)';
\- 'node_modules' + 'спеціальний символ (несловесний)';
\- 'node_modules'.
Тобто, рефлектор `predefined.common` необхідний для виключення зі збірки допоміжних файлів для побудови модуля.

##### Вбудований рефлектор `predefined.debug`
Налаштування вбудованого рефлектора:  

```yaml
     src :
       maskAll :
         excludeAny : 
           - !!js/regex '/\.release($|\.|\/)/i' 
     criterion :
       debug : 1
    
```

Вбудований рефлектор `predefined.debug` виключає зі збірки файли, які мають розширення `.release`, в назві яких є слово `.release.` і директорії з закінченням `.release/`. Також, рефлектор використовує критеріон `debug : 1`, тобто, при вибірці рефлектора за ґлобом, необхідно, щоб в збірці також був встановлений критеріон `debug`.  

##### Вбудований рефлектор `predefined.release`
Налаштування вбудованого рефлектора:  

```yaml
     src :
       maskAll :
         excludeAny : 
           - !!js/regex '/\.debug($|\.|\/)/i'
           - !!js/regex '/\.test($|\.|\/)/i'
           - !!js/regex '/\.experiment($|\.|\/)/i '
     criterion :
       debug : 0
    
```
    
